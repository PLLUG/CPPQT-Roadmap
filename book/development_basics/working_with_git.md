# Робота з Git

  **Git — це розподілена система контролю версій. **

  Контроль версій дає змогу:
* Контролювати зміни, які внесені до програми
* Бачити історію всіх змін у програмі (хто, коли і що змінював), виконувати пошук у історії змін
* Значно зменшити ризик втратити змін через необережність чи помилку, а отже і зберегти виконану роботу
* Тримати кілька різних версій програми
* Ефективно працювати у команді з іншими розробниками над одним вихідним кодом програми

  Звичайно, щоб отримати усі ці переваги, треба навчитися правильно   використовувати   Git.   Тут   ми   наведемо   лише   кілька прикладів роботи, та покрокову інструкцію щоб розпочати роботу з Git.


## Встановлення
  Для встановлення Git  на Windows  та  Mac OS X  достатньо скачати   інсталяційний   пакет   на   офіційному   сайті: [https://git-scm.com/downloads](https://git-scm.com/downloads).   
   Для встановлення під Linux — скористайтеся пакетним менеджером: [https://git-scm.com/download/linux](https://git-scm.com/download/linux).

Під час встановлення (Windows) залиште налаштування за замовчуванням, як показано на малюнку.




